---
layout: post
title: Lokalizacja wewnątrz budynków - cd.
category: dajsiepoznac
comments: true
date: 2017-04-06 15:20:00 0100
---
W ostatnim “nieprojektowym” [wpisie](/dajsiepoznac/2017/03/29/lokalizacja-wewnatrz-budynkow/) opisałem, jak można wykorzystać pole magnetyczne Ziemi w celu lokalizacji wewnątrz budynków. Dziś zastanówmy się, gdzie można wykorzystać tę supermoc. Temat jest momentami dość śliski i łatwo wskazać elementy zwyczajnego śledzenia….

##Nawigacja w centrum handlowym
To może być ten przypadek, gdy końcowemu użytkownikowi aplikację możemy oferować za darmo, bo ilość informacji, które zbierzemy na jego temat z nawiązką pokryje wszelkie koszty.
Czasami do centrum handlowego jedziemy w konkretnym celu - zakup butów - nasza aplikacja mogłaby nawigować po wszystkich sklepach z butami. Chcemy odwiedzić ten jeden konkretny - proszę bardzo. Jakie informacje można uzyskać? Jak dużo czasu spędzamy przy półce z butami, w jakim sektorze sklepu. Jak je wykorzystać? Wysyłając reklamy przygotowane specjalnie dla odwiedzającego, podrzucając kupon rabatowy, by dodatkowo zachęcić do odwiedzenia konkretnego sklepu.

##Nawigacja w budynkach użyteczności publicznej
Szpitale, urzędy - są to miejsca, które odwiedzamy rzadko i to przeważnie nie z własnej woli. Chcąc trafić do konkretnego pokoju/sali może przydać się soft do nawigacji.

##Ratownictwo górnicze
Dostarczając pod ziemię Internet jesteśmy w stanie zmapować chodniki kopalniane i wykorzystywać aplikację lokalizacyjną do monitorowania osób, które są pod ziemią - w smutniejszych przypadkach - poszukiwać ich po zawałach. Górnik będzie tylko musiał mieć ze sobą telefon (albo prostsze urządzenie), które połączy się z systemem i poda jego aktualną pozycję.

##Hale magazynowe
Lokalizacja mogłaby być częścią autonomicznego systemu zarządzającego stanem magazynu. Drony i bezzałogowe wózki widłowe mogłyby wspierać ludzi.

##Gdzie w tym wszystkim miejsce dla programisty?
Jedyne, co jest potrzebne to platforma, która pozwoli nam tworzyć tego typu rozwiązania. Możemy zakodzić swoją - rozbijając się o patenty - albo skorzystać z już istniejących. Tu warto wspomnieć o fińskim startupie IndoorAtlas, który przez lata zdołał dojrzeć - i naukową ideę przekuł w produkt, który ma potencjał. Dzięki [dostępnemu SDK](http://docs.indooratlas.com/) developer jest w stanie tworzyć natywne aplikacje na systemy Android i iOS, a od niedawna również wykorzystując Cordovę - multiplatformowo. Tylko czekać aż osobna wtyczka pojawi się dla Xamarina i ReactNative.