---
layout: post
title: Daj Się poznać - podsumowanie
category: dajsiepoznac
---

Zeszłoroczny konkurs miał dla mnie 2 zakończenia:

Nagłe - na blogu - po osiągnięciu regulaminowej ilości postów zabrałem się za nadrabianie życia poza-pracowo-blogowego i nagle zdałem sobie sprawę, że nawet nie napisałem podsumowania….

Zaskakujące - 8 czerwca 2016 dowiedziałem się, że grono uczestników wybrało mojego bloga do [TOP16](http://devstyle.pl/daj-sie-poznac-2016/daj-sie-poznac-finalisci-2016/) konkursu
<div class="media">
    <blockquote class="twitter-tweet" data-lang="pl"><p lang="pl" dir="ltr">Moje rzeczybezinternetu są w Top 16 :D Wow! Chyba pora zacząć zbierać głosy :) <a href="https://t.co/tOQ0YMB9ns">https://t.co/tOQ0YMB9ns</a> <a href="https://twitter.com/hashtag/dajsiepoznac?src=hash">#dajsiepoznac</a></p>&mdash; Sławek Rudawski (@slavciu) <a href="https://twitter.com/slavciu/status/740430564038184960">8 czerwca 2016</a></blockquote>
    <script async src="//platform.twitter.com/widgets.js" charset="utf-8"></script>
</div>

Na gali finałowej Procent ogłosił, że zająłem jedno z 4 trzecich miejsc (7. wg ilości głosów) :). 

<div class="media">
    <blockquote class="twitter-tweet" data-lang="pl"><p lang="pl" dir="ltr">Jest podium! Gratulacje <a href="https://twitter.com/slavciu">@slavciu</a> i reszta! <a href="https://t.co/py9qH1MKar">pic.twitter.com/py9qH1MKar</a></p>&mdash; Jaroslaw Porwol (@pako1337) <a href="https://twitter.com/pako1337/status/744128450848505857">18 czerwca 2016</a></blockquote>
    <script async src="//platform.twitter.com/widgets.js" charset="utf-8"></script>
</div>
Nie spodziewałem się takiego obrotu sprawy i przez prawie pół roku nie wiedziałem jak się znalazłem pośród laureatów. Do przemyślenia całej sytuacji zmobilizował mnie [Michał Gellert](https://twitter.com/michalgellert), który poprosił mnie o rady, które mógłby zawrzeć w [poradniku](https://www.michalgellert.pl/blog/poradnik-dsp2017-jak-dac-sie-poznac/) dla tegorocznych uczestników konkursu Daj się poznać.

* Przede wszystkim, warto wybrać temat (technologię), którą się lubi – nie ma znaczenia, czy dopiero chcesz ją lepiej poznać, czy już ją znasz – dopóki jej nie znienawidzisz, posty będą pisać się same. 
Co do samych postów – staraj się opisywać rzeczy tak, jakbyś chciał je wytłumaczyć dziecku lub komuś, kto się totalnie nie zna na Twoim temacie – zdobędziesz szersze grono czytelników i ograniczysz grupę „meh, to są jakieś super-kombo-smoki, których nie rozumiem i nie mam czasu zrozumieć”. Z drugiej strony – ciężko ominąć bardziej „mięsne” wstawki – nadal ok! Byle nie przegiąć.

* Postaraj się też, by Twój post był przyjemny w odbiorze: przeproś się ze słownikiem, włącz autokorektę, pisz w edytorze, który podkreśla błędy. Zwróć uwagę na to, że książki są wyjustowane - pozwól mi przeczytać kawałek książki na Twoim blogu - wyjustuj tekst :)
* Daj znać innym, że powstał nowy post – zapnij twittera do swojego bloga – możesz to robić manualnie, albo skorzystać z jednego z narzędzi typu [IFTT](https://ifttt.com/), nie zapomnij o hashtagach. 

* Chwal się na slacku Devs PL, wrzucaj bloga na #blogreview. Slack jest też źródłem wiedzy tajemnej – w poprzedniej edycji pojawiła się dyskusja, na temat godziny publikacji posta – odpowiedź: rano. Moje były ustawione na 8:00, by załapać się w „poranny przegląd prasy” potencjalnych czytelników. W gronie [uczestników](http://uczestnicy.dajsiepoznac.pl/lista) #dajSiePoznac drzemie duża porcja inspiracji i wsparcia w walce z samym sobą o… systematyczność!

* Czytaj inne blogi #dajSiePoznac. Nie bój się popełniać błędów, ale też – ucz się na błędach innych. Czytając blogi dostrzegamy rzeczy, których nie widać, gdy je piszemy – brzmi znajomo? 
Zaplanuj sobie czas na pisanie bloga, zrób z tego „rytuał”, by stał się częścią dnia. Jeżeli Ci dobrze idzie i przez przypadek popełniłeś dzieło długością porównywalne do „Pana Tadeusza” – nie popełniaj błędu Mickiewicza – podziel post na kilka. Kiedy mój post jest za długi? Kiedy myślisz sobie: „a, dodam jeszcze tl;dr; na początku…”.

* Wykorzystaj mechanizm automatycznego publikowania postów o zadanym czasie. Przydadzą się, gdy niespodziewane rzeczy zajmą Twój czas na bloga. Nie staraj się też pisać na siłę – ciężko się czyta kolejnego posta z serii „To mój [n] post. Nic się nie dzieje.” – jeśli będziesz systematycznie pracował nad swoim projektem – zawsze wpadnie coś godne opisania – tu pomocą może być commit log, dlatego warto dbać o jego jakość.

Jednym słowem:

<img class="postImage" src="/public/dsp2017-1.png" />
